# **Bescherming Wateroverlast Noorderkwartier**
De afgelopen jaren heeft het hoogheemraadschap ge√Ønvesteerd in de inrichting van het watersysteem om wateroverlast te beperken en het systeem aan de normen (NBW) te laten voldoen. Dit betekent echter niet dat er geen wateroverlast meer kan optreden. Het hoogheemraadschap heeft daarom in het waterprogramma aangegeven samen met de omgeving in te willen zetten op een verdere ontwikkeling naar een klimaatadaptieve leefomgeving, waarbij de bestrijding van wateroverlast zoals omschreven in het Deltaprogramma gezamenlijk wordt ingevuld.

Om inzicht te verkrijgen in de gevolgen van de extreme neerslag is een modelonderzoek uitgevoerd. Met 3Di-modellen zijn op een hoog detailniveau de waterstromen en inundaties berekend in de situatie nu en waar bekend is de effectiviteit van maatregelen getoetst. Deze handleiding beschrijft de werkwijze voor het maken en controleren van 3Di modellen, het uitvoeren van klimaatsommen en het verwerken van de modeluitkomsten tot inundatie en verwachte schade bij verschillende herhalingstijden. Hierbij hoort een door HHNK ontwikkelde plugin (voor QGIS/3Di Modeler Interface): HHNK 3Di plugin.

Dit document licht toe hoe de plugin te gebruiken, welke data benodigd is en achtergrondinformatie over de opbouw van de plugin. 

De handleiding is opgebouwd uit de volgende onderdelen:

- [Werkwijze BWN](../2_werkwijze_bwn/werkwijze_bwn.md)
- [Achtergronden en uitgangspunten](../3_achtergronden_en_uitgangspunten/achtergronden_en_uitgangspunten.md)
- [Gebruik plugin](../4_gebruik_plugin/gebruik_plugin.md)

## **Installatie HHNK 3Di plugin**
Klik [hier](../installatie/installatie_handleiding.md) om het stappenplan van de installatie van de plugin te doorlopen.
